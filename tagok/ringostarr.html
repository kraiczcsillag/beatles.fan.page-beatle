<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ringo Starr</title>
    <link rel="stylesheet" href="tagok.css">
</head>
<body>
    <p> Előadását egyenletes, megbízható dobjáték és újító jellegű szólók jellemzik. Egyszerű személyisége lévén jól kijött a zenekar többi tagjával. 1965-ben vette feleségül Maureen Coxot, akitől 1975-ben elvált. Közös gyerekeik Zak, Jason és Lee. 1981-ben újra megnősült, felesége Barbara Bach, színésznő, akinek legemlékezetesebb alakítása: Bond-lány a A kém, aki szeretett engem című filmben.</p>
    <p> Richard Starkey Liverpool munkásnegyedében nőtt fel. Gyermekkorában két súlyos betegsége is volt, amelyek miatt összesen három évet töltött kórházban, így iskolai tanulmányaival lemaradt kortársaitól. A liverpooli Rory Storm and the Hurricanes dobosa volt 1959 és 1962 között, akikkel ugyan azokban a klubokban játszott Liverpoolban és Hamburgban, mint a Beatles. 1962. augusztus 16-án a Beatles megvált akkori dobosától, Pete Besttől, s Ringót kérték fel a helyére.</p>
    <p> tarr dobstílusa fontos szerepet játszott a Beatles hangzásában. Világszerte sok dobos példaképei között tartja számon, például Max Weinberg az E Street Bandtől, Liberty De Vitto (Billy Joel dobosa), Phil Collins és Andy Sturmer a Jellyfishből. Collins szerint Ringót „mérhetetlenül alábecsülik. Az „A Day in the Life” dobszólója nagyon összetett. Kiválaszthatnánk mai nagyszerű dobosokat és megkérhetnénk őket, hogy így játsszanak. Nem tudnák, hogyan csinálják.” Mark Levisohnnak a Beatles lemezfelvételeire vonatkozó széles körű felmérése megerősítette, hogy Starr következetes, professzionális és rendkívül megbízható volt: a zenekar nyolcéves történetében talán, ha egy tucat alkalommal kellett leállítani felvételeket az ő hibájából, miközben a másik három társának játékában bekövetkezett hibák rengeteg leállást és újravételt okoztak. Starr nyilatkozata szerint a dobjáték szempontjából a valaha is előadott legnehezebb Beatles szám a „Rain” volt.</p>
</body>
</html>